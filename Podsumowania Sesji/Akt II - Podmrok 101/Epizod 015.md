Jest to ostatni dzień 'kursu' Podmroku, lecz Rektor nie stawił się na lekcję. Klasa Podpalaczy + Dane poszli sprawdzić co się dzieje z Rektorem, kierując się w pierwszej kolejności ku jego gabinetowi. Podejrzanie zziajany Shael'doer unikał pytań na temat jego spóźnienia, lecz Kornan wprosił się do środka i znalazł... szkice które ewidentnie przedstawiały Dane'a w środku jego przeróżnych wygibasów.

Spalony wstydem Profesor poprowadził finałowy wykład, a po ponawianych pytaniach o 'dyplomy', obiecał takowe wręczyć. Drzazga z kolei przez następne parę godzin próbował pojąć koncept Dyplomu, osiągając sukces dopiero po poradzie Kornana.

Po powrocie do Karczmy, Drużyna została poinformowana o powrocie do miasta Gundrena oraz Sildara, którzy podzielili się najnowszymi nowinkami w Phandalin. Gundren również pozwolił Drużynie wypożyczyć Buty Dalekiego Skoku do ich triumfalnego powrotu. Obaj dżentelmeni otrzymali zaproszenie na wieczorną imprezę w karczmie, które ochoczo przyjeli.

Co do samej imprezy, legendarna, Kornanowi udało się zaprosić małe stado studentek, Krak posłał kuriera po Rektora, który zjawił się niedługo potem oczekując... czegoś bardziej pilnego niż 'byle impreza'. Po paru głębszych jednak został przekonany do pokazania wszystkim na co go stać i pod 'czujnym' okiem Dane'a ku szokowi wszystkich świadków wykręcił parę imponujących pirueto-podobnych ruchów.

Impreza w pewnym momencie dobiegła końca, nastał nowy dzień, a drużyna razem z Dane'm zebrała się przy bramie miasta. Krak dumnie powierzył swojej Szczurzej Mafii opiekę nad miastem pod jego nieobecność, o czym szczury zapewne zapomniały po paru minutach, zaś drużyna została odprawiona przez Gundrena oraz Sildara, i ruszyła ku Puszczy Neverwinter.

Po pełnym dniu podróży zostali przywitani przez Virillę, kapłankę [[Eilistraee]] oraz jej towarzysza Bael'sina sejmitarem przy gardle Kraka, dopóki Dane nie wygasił sytuacji. Początkowo sceptyczna, Kapłanka zgodziła się zaprowadzić drużynę do znajdującego się nieopodal zejścia do [[Podmrok]]u.

Zejście okazało się ukryte niepozornie zwyczajną grupą kamieni, odsunięcie których odsłoniło niewielkie, klaustrofobiczne wręcz zejście w nieznane. Po czasie który wydawał się godzinami, Drużyna dostała się do koryta podziemnej rzeki, która w chwili obecnej jest jedynie strumykiem.

Było to pierwsze miejsce od momentu zejścia pod ziemię które było na tyle płaskie że można było się na nim relatywnie wygodnie położyć. Wycieńczona podróżą drużyna natychmiast zaczęła się rozkładać do snu, a [[Drzazga]] podjął pierwszą wartę.