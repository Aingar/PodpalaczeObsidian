Zapoceni i lekko wilgotni Podpalacze umknęli bliskiego spotkania z wrzącą gejzerową wodą, i ruszyła w dalszą drogę wydrążonym przez wodę korytem. Odbijając w pierwszy dostępny tunel aby uniknąć śmiertelnej kąpieli, znaleźli oni pierwszy ślad cywilizacji od kiedy postawili stopę(szpon?) w Podmroku: Drabina linowa prowadząca w górę, u szczytu której znaleźli drowi szkielet. Po paru godzinach podróży krętymi korytarzami Podmroku, Drużyna odnalazła... ten sam drowi szkielet.

Tułając się po tunelach szukając jakiejkolwiek drogi prowadzącej dalej, Drzazga zwrócił uwagę na ścianę która delikatnie nie pasowała do otoczenia, co skończyło się odnalezieniem fałszywej ściany oraz Svirneblina, Gnoma Głębin imieniem Fraklut. Gnom nie był przyjaźnie nastawiony, co tylko było spotęgowane próbami przesłuchania. W końcu udało się namówić Gnoma na wyprowadzenie Drużyny z Labiryntu. W trakcie marszu Kornan wspomniał o Bodaku, Bestii Śmierci. Fraklut wyłupił na te wieści oczy i wygwizdał jakiś sygnał. Okazało się że Podpalacze byli otoczeni przez cały oddział Svirneblinów mistrzowsko pochowany na półkach skalnych.

Zanim doszło do jakiejkolwiek eskalacji, największy z (małych) żołnierzy zeskoczył z półki i zażądał wyjaśnień od Frakluta. Po krótkich wyjaśnieniach rzeczony żołnierz przedstawił się jako Kapitan Kruchkilof, i oznajmił że jeżeli Bodak był Podpalaczom niestraszny, to nie będzie dla nich problemem zajęciem się infestacją Kruthików. W zamian zaoferował wstęp do miasta i audiencję z Królem i Królową ich osady: Tirluten.

Co do losu Kruthików, dość powiedzieć że nazwa nadana drużynie była bardzo trafiona, a Kapitan Kruchkilof wraz z kompanią poprowadzili Podpalaczy w relatywnie szeroki, lecz pusty tunel, który bo kodzie wygwizdanym przez kapitana nagle zalał się światłem z poukrywanych w samych skałach domostwach, a tunel momentalnie zalany został niskimi postaciami wracającymi do codziennego życia. 