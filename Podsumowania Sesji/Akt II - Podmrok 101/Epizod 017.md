Wycieńczona ucieczką Drużyna znalazła miejsce na rozbicie obozu: niewielką półsferyczną komnatę wysadzaną kwarcem. Po relatywnie spokojnej 'nocy', Podpalacze zaczęli zwijać obóz. Kornan w międzyczasie jako nawigator wpatrywał się na mapę, lecz nieważne jak długo się zastanawiał, nie był wstanie stwierdzić gdzie się obecnie znajdują. Powrót brzmiał jak samobójstwo, błądzenie po tunelach Podmroku podobnie. Wtedy właśnie usłyszał Boski Głos który poprowadził jego, a zarazem resztę Podpalaczy do jaskini pełnej... śmierci, z braku lepszego słowa.

Po krótkiej chwili, magiczne światło Kornana zgasło, próba rozpalenia go ponownie spaliła na panewce. Borborygmos w odpowiedzi rozświetlił Lightbringera, który działał, ale z ograniczoną skutecznością. Drużyna rozpoczęła odwrót z pieczary, lecz u jej wejścia zastali rosłą, zniekształconą humanoidalną sylwetkę... Bestia wydała z siebie kakofoniczny wrzask, zaś samym spojrzeniem była w stanie wysysać z naszych bohaterów siły życiowe, będąc zarazem niezwykle odporną na większość ataków. Jedyne co wydawało się skuteczne to bolty świętej energii Kornana oraz uderzenia Lightbringerem. 

Jeden z tych świętych boltów zadał śmiertelny cios potworowi, który poległ, ale nie przed zadaniem ciężkich ran Borborygmosowi oraz wbiciu swojego śmiertelnego wzroku oraz wskazania palcem na Drzazgę. Po ustabilizowaniu ran i rozbiciu obozu w tym nieprzyjemnym środowisku, Kornan zauważył że w miejscu gdzie stała bestia, znajdowała się... kulisty obiekt pochłaniający wszelkie światło, który iskrzył siarczyście przy kontakcie z Lightbringerem. W trakcie bliższej inspekcji, Kornan otrzymał wizję. Stał on wewnątrz Kryształowej Iglicy skąpanej w monotonii szarości, naprzeciwko Kelemvorowi, Bogowi Umarłych. Bóstwo pogratulowało zgładzenia 'Plugastwa Orcusa', i pokierowało go by zabrać 'Rdzeń Ciemności' na Północ, do 'Małych Braci'.

W tym momencie Kornan wyjawił reszcie drużyny że od jakiegoś czasu błądzą, mając jedynie wskazówki Kelemvora do nawigacji Podmroku. Wyjawił tez naturę swojego bóstwa. Drzazga wyraził swój stanowczy sprzeciw wobec targania za sobą tak potencjalnie niebezpiecznego obiektu jak Rdzeń Ciemności, jednak Kornan nie brał tych sprzeciwów pod uwagę. Drużyna ruszyła wtedy w kierunku północnym, w poszukiwaniu czegokolwiek co mogłoby być interpretowane jako 'Mali Bracia'.

W trakcie marszu, drużyna zorientowała się że ich kroki (poza tymi należącymi do Drzazgi) są niezwykle donośne. Niedługo potem podłoga zaczęła się spowijać pajęczyną pęknieć, i załamała się pod nimi, ukazując kilkaset metrów pod nimi podziemne jezioro otoczone ogromnymi grzybami, które potem okazały się Drzewami Zurkh, lecz zdecydowanie większymi niż rozmiar podawany przez Rektora Shael'doer'a. Szybkie myślenie Kornana oraz skrzydła Kraka pozwoliły drużynie przeżyć spadek z pomocą magii lewitacji.

Wypadek okazał się błogosławieniem w przebraniu, gdyż pozwolił on odnowić zapasy żywnościowe zarodnikami grzybów, oraz zebrać ich trzony jako opał na ogniska. Jedyne wyjście z komnaty okazało się relatywnie krótkim, podwodnym tunelem przez które Krak przeprowadził w formie Krokodyla linę. Podczas przeprawy jednakże, prawdziwa natura komnaty została ujawniona: Jezioro było jednocześnie gejzerem, który miotał takimi ilościami ukropu, że powoli wyżerał sufit komnaty. Poziom wody jak i jej temperatura szybko rosły, co wymusiło przyspieszenie planów!

Mimo nieotrzymania jeszcze sygnału od Kraka; Kornan, Drzazga i Bor zanurkowali do tunelu, jednakże po drugiej stronie pojawili sie jedynie Kornan i Drzazga. Bor dalej nie był w pełni sił po ostatniej walce, i stracił przytomność w trakcie tranzytu. Na szczęście parę sekund potem został on wypluty przez nabierający siły (i temperatury!) strumień. Szybka reanimacja postawiła zmordowanego Bora na nogi, i Drużyna ruszyła w głąb tunelu by uciec przed nasilającym się prądem przez ten nienaturalnie rozświetlony magiczną purpurą Faerzressu tunel. Po pokonaniu kilkuset metrów, mając palącą ich wodę po kolana, znaleźli oni większe pęknięcie w ścianie, w którym znaleźli tymczasowe schronienie.nasilającym się prądem przez ten nienaturalnie rozświetlony magiczną purpurą Faerzressu tunel. Po pokonaniu kilkuset metrów, mając palącą ich wodę po kolana, znaleźli oni większe pęknięcie w ścianie, w którym znaleźli tymczasowe schronienie.