*Poniższa strona jest podsumowaniem paru sesji, szczegóły powoli mi się z łepetyny ulatniają, proszę o wypełnienie luk*

Przeszczęśliwi [[Podpalacze]], a raczej "Strażacy", jak siebie zwą w [[Gracklstugh]], cieszyli się wielce z nowo zdobytego dobytku, lecz nie zarobili jeszcze wszystkiego co było do zarobienia. Bor był umówiony na kolejną walkę na pojutrze. W ramach przygotowań, drużyna odwiedziła lokalnego alchemika, który twierdził że wie z czym [[Borborygmos|Bor]] będzie walczył, i że ma specyfik specjalnie na taką okazję, z którym się rozstanie w zamian za spora sumkę złota. Po niedługich negocjacjach, 
drużyna otrzymała miksturę w zamian za zastaw w postaci hełmu [[Kornan|Kornana]].

Drużyna chciała w końcu sprzedać zestaw przypraw przytargany z powierzchni, i udało im się znaleźć sprzedawcę skorego do rozmowy. Zaproponował 150 sztuk złota, a gdy drużyna kategorycznie odmówiła tak 'niskiej' oferty, powiedział że popyta swoje kontakty i żeby zapytać u niego najwcześniej dnia następnego.

Odwiedzony został również kowal w Zimniej Kuźni, niedaleko doków, lecz nie była tam sprzedawana ani broń ani pancerz, lecz narzędzia.